import { Meta } from '@storybook/blocks';

<Meta title="Bidra/Kom med løsningsforslag" />

# Kom med løsningsforslag

Det er helt supert hvis du vil komme med konkrete forslag når du ser noe du mener bør justeres eller legges til i designsystemet

## Start med å diskutere forslaget
Hvis du har laget et forslag til en forbedring eller en ny komponent, start gjerne med å diskutere løsningen i forum eller en av felleskanalene på Slack for å få innspill fra flere. For eksempel i felles designforum, frontend- og arkitekturforum eller Slack-kanalen #ext-design-general.

Noen ganger er endringene så små at vi ikke trenger å snakke om dem i plenum først, men som hovedregel bør løsningsforslag diskuteres felles før de tas inn i designsystemet.

## Hvis endringen bare er teknisk
Gjelder endringen din bare en teknisk endring og ikke nytt eller oppdatert design kan du foreslå den i form av en [pull request til designsystem-repoet på GitHub](https://github.com/SpareBank1/designsystem/pulls).

Les mer om hvordan du lager en pull request bidrar til koden i [GitHub-guiden](/bidra/guide-til-github/).

## Hvis designet blir nytt eller endret
Foreslår du en løsning som gjør at komponenten vil se annerledes ut, eller en helt ny komponent? Da må komponenten lages/oppdateres både i design-biblioteket i Figma og kode-biblioteket på GitHub.

* Lag en branch med forslaget ditt i den aktuelle designsystem-fila i Figma og send review request til Ragnhild Lie, Sindre Säfvenbom og Anders Johnsen fra designsystem-teamet. Les mer om hvordan du bidrar i Figma i [Figma-guiden](/bidra/guide-for-figma/)

* Send en pull request med implementasjonen av forslaget til [designsystemet på GitHub](https://github.com/SpareBank1/designsystem/). Les mer om hvordan du bidrar til koden i [GitHub-guiden](/bidra/guide-til-github/)

* Designsystem-teamet kvalitetssikrer forslagene og publiserer dem ut til designsystemet

## Både design og kode må være på plass før publisering
Som hovedregel publiserer vi ikke endringer i designsystemet før vi har forslag både i Figma og på GitHub, med unntak av rene tekniske endringer. Dette er viktig for å holde designsystemet oppdatert og i synk på tvers av løsningene designere og utviklere bruker.

Hvis du er designer kan du alliere deg med en eller flere utviklere på teamet ditt som kan kode opp forslaget du har laget i Figma, og lage en pull request til designsystemet på GitHub – og motsatt.

Det går også an å komme med forslag bare på GitHub eller bare i Figma. Da må designsystem-teamet lage resten av forslaget når tid til å prioritere det opp. For å få løsningen raskt ut i designsystemet er det best å komme med forslag begge steder.