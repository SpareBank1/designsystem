import { Meta } from '@storybook/blocks';

<Meta title="Bidra/Alle kan bidra" />

# Alle kan bidra

For å holde designsystemet oppdatert og relevant er det viktig at flest mulig er med på å vedlikeholde og videreutvikle systemet

## Et fellesprosjekt
Komponentene og designsystemet generelt trenger jevnlig vedlikehold og videreutvikling, for å holde tritt med løsningene våre og webteknologi for øvrig. I SpareBank 1 Utvikling har vi et eget designsystem-team som skal sørge for at vi jobber målrettet og helhetlig med dette.

For at designsystemet skal holde seg oppdatert og dekke alle de viktigste behovene våre er det viktig at teamene bidrar aktivt med å rapportere inn feil, dele ønsker og komme med konkrete løsningsforslag på endringer og nye komponenter.

## Design, kode og dokumentasjon må være i synk
For at vi skal kunne samarbeide godt på tvers av design og utvikling er det viktig at designsystemet er oppdatert og synkronisert i både Figma, GitHub og dokumentasjonen på design.sparebank1.no.

Når vi endrer på noe eller legger til nye komponenter i designsystemet må vi derfor sørge for at vi gjør endringene alle steder. Det krever at vi jobber tverrfaglig og lager et helhetlig forslag som både inneholder et designforslag i Figma, kodeforslag på GitHub og eventuelt også forslag til dokumentasjon og retningslinjer som skal inn på design.sparebank1.no.

Les mer konkret hvordan du går frem for å [melde inn en feil](/bidra/meld-inn-feil/), [komme med et ønske](/bidra/kom-med-onske/) eller [komme med et løsningsforslag](/bidra/kom-med-losningsforslag/).

## Hva kan designsystem-teamet hjelpe deg med?
Designsystem-teamet er her for å sikre helheten og brukervennligheten i designsystemet og sørge for at vi ivaretar viktige aspekter som merkevare og visuell identitet, universell utforming og god praksis for design og kode.

Når du har forslag til endringer eller noe nytt du tenker bør inn i designsystemet, kan designsystem-teamet være en god sparringspartner og gi råd til hvordan du går frem.

For spørsmål rundt merkevaren og den visuelle identiteten til SpareBank 1 kan du kontakte Monica Evje og Tora Mellbye fra avdeling Posisjon og Merkevare, eller Espen Voll Nielsen som er fagleder for grafisk design i SpareBank 1 Utvikling.

## Code of Conduct
Vi oppfordrer alle til å holde en hyggelig og inkluderende tone. Alle har noe de kan bidra med, og alt er åpent for diskusjon. Mer om dette i vår [Code of Conduct](https://github.com/SpareBank1/designsystem/blob/develop/CODE_OF_CONDUCT.md).