Illustrasjoner bruker vi når bildene eller ikonene våre ikke kan gi oss den kommunikasjonseffekten vi ønsker.

#### Mål med illustrasjonsbruk

Visualisere, forenkle og støtte opp om kommunikasjonen slik at brukeren enkelt forstår innholdet. Illustrasjonene skal også tilføre varme og være bærere av SpareBank 1s verdier: Åpen, relevant, vennlig, tydelig og jordnær.

#### Prinsipper

Illustrasjonene skal være relevante, informative og de handler alltid om folk.

Fargebruken i illustrasjonene er i all hovedsak basert på den blå paletten. Tilleggsfarger benyttes for å gi oppmerksomhet til viktige elementer og for å skape mer varme og energi. Illustrasjonene skal speile innholdet.

Illustrasjoner fungerer bra for å kommunisere situasjoner hvor bilder fort kan bli fremmedgjørende eller fryktinngytende, som f.eks i forsikringssituasjoner.

* Eksisterende fargepalett benyttes.
* Solide farger benyttes på viktige detaljer som skal fremheves.
* Sand og lys blå kan benyttes som bakgrunnsfarge.

#### Hudfarger

Vi kan benytte 5 ulike hudtoner til illustrasjonene. Alle bør ikke benyttes i en og samme illustrasjon. Hensikten er å skape variasjon på tvers.
